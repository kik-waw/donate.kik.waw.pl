## Klub Inteligencji Katolickiej i Ukraina

Klub Inteligencji Katolickiej jest stowarzyszeniem założonym w 1956 r. zrzeszającym ok. 2000 katolickich intelektualistów, których celem jest rozwijanie postawy służby na rzecz społeczeństwa i Kościoła. Ważnym zadaniem Klubu jest wychowanie dzieci i młodzieży oraz pomocy potrzebującym. Członkowie KIK-u są bardzo zaangażowani we wsparcie społeczeństw w Europie Wschodniej, zwłaszcza w Ukrainie i Białorusi. Nasza współpraca z organizacjami na Wschodzie rozpoczęła się już w latach 80-tych. Poniżej wymieniamy najważniejsze z tych działań w ostatnich latach na rzecz Ukrainy:

Nasza współpraca z organizacjami na Wschodzie rozpoczęła się już w latach 80-tych. Poniżej wymieniamy najważniejsze z tych działań w ostatnich latach na rzecz Ukrainy:

### 2014 EuroMajdan i Wojna na Wschodzie

W trakcie masowych protestów tzw. Rewolucji Godności zebraliśmy ponad 100 tys. PLN na zakup specjalistycznego sprzętu medycznego dla Lekarzy Majdanu. Przekazaliśmy na Ukrainę szpital polowy dla protestujących na 40 łóżek z wyposażeniem, a także partię kamizelek kuloodpornych i hełmów.Wsparliśmy również ciężko rannych, którzy dzięki współpracy KIK z samorządami lokalnymi trafili do polskich szpitali, a w rodzinach członków KIK mogli przejść etap rekonwalscencji.

Od 2014 organizujemy kolonie dla dzieci z Ukrainy - ofiar działań wojennych i konfliktu zbrojnego, trwającego na wschodzie. Zorganizowano 6 edycji, w których wzięło udział kilkaset dzieci i młodzieży.

### Kultura, dialog i edukacja

We współpracy z organizacjami ukraińskimi zorganizowaliśmy wystawy i spotkania kulturalne i artystyczne dla ukraińskich i polskich artystów i ukraińskiej młodzieży. Współorganizowaliśmy spotkania i konferencje dla intelektualistów i działaczy z całego regionu Europy Wschodniej. Organizowaliśmy szkolenia dla ukraińskich animatorów i edukatorów mające na celu wsparcie rozwiązywania problemów społecznych i socjalnych szczególnie w skupiskach uchodźców wewnętrznych na Ukrainie.

### Pomoc medyczna i charytatywna

Dostarczaliśmy szczepionki, leki i inne potrzebne przedmioty do ukraińskich szpitali, szkół i domów dziecka. Organizowalismy szkolenia dla wolontariuszy osób starszych w ośrodkach Caritas w centralnej Ukrainie. W 2016 r. zorganizowaliśmy wizyty studyjne dla ukraińskich lekarzy w Polsce, w celu wsparcia ich rozwoju zawodowego.

Oprócz wsparcia Ukrainy od lat współpracujemy z organizacjami z Białorusi wspierając niezależne od reżimu szkolnictwo i organizując wyjazdy studyjne dla młodzieży. W ostatnich latach prowadziliśmy też projekty humanitarne w Syrii i Irackim Kurdystanie. W związku z kryzysem migracyjnym przy polskich granicach przez ostatnie 5 miesięcy prowadzimy na granicy Polsko-Białoruskiej punkt dostarczający pomoc humanitarną i prawną uchodźców i migrantów.

Członkowie KIK byli wielokrotnie nagradzani za swoje zaangażowanie przez władze Polski i Ukrainy. Przez lata udało nam się stworzyć bazę zaufanych partnerów w Polsce, Ukrainie i Białorusi.
